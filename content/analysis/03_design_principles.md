---
Title: 03 Design principles
Description: This is our 03 design principles page.
Template: technology
menu: analysis
---

# Designprinciper

Jag kommer jämföra tre portfoliosidor och försöka identifiera om de använder sig av några designprinciper, eller om det finns något annat tongivande med deras valda design. Efteråt kommer jag genomföra samma analys på min egen portfoliosida för att kunna jämföra om det finns någon skillnad mellan min egen sida och de tre valda portfoliosidorna.

Urval
-----------------------

Jag har valt att jämföra tre portfoliosidor. Jag googlade på "webbutveckling portfolio", och tog tre av de som kom upp som resultat på första sökningssidan. Anledningen till att jag valde tre portfoliosidor är för att jag anser att de rimligtvis borde nå ut till samma segment, och därför är en jämförelse extra intressant.

www.olleburlin.se <br>
www.fredrikbrolin.se <br>
www.fridapastak.se

Metod
-----------------------

Jag använder mig av Canva:s Design elements and principles, för att se om de valda sidorna använder sig av några av de designprinciperna. Jag lutar mig mot sidan för att se hur dessa principerna kan användas på olika sett för att sen kunna se om det finns, eller om det finns tendeser av principerna i de utvalda sidorna.

Resultat
-----------------------

### www.olleburlin.se
Olle har skapat en hemsida för att kunna visa upp sina tidigare arbeten och komma i kontakt med personer som vill anlita honom för webbdesign och utveckling. 

Hemsidan är neutralt färglagd. Det finns inga tydlga avgränsningar vad gäller header, meny, main osv, även om det förekommer en viss färgskillnad mellan main och headern.

Jag tycker att hemsidan definitivt tilltalar mig, men jag känner att den är lite platt och färglös. Den lockar nog mer till sig personer som vill gå på det "säkra" kortet och är ute efter något liknande, men personer som är ute efter något mer innovativt eller något som sticker ut, letar sig nog vidare.

Där finns en balans (balance) i hur elementen är placerade. Exempelvis genom att texten och bilden delar på utrymmet längst upp, och att urvalet av projekt han vill visa upp centreras i mitten. Han har även satt skuggor på bilderna så att de inte ligger platt. Där finns även sammanhängande text till vissa bilder, som ramar in bilden (framing) i sin helhet. Han visar även vägen (direction), till vad han vill att vi ska läsa först. Först information om honom och sen ett urval av projekt han vill visa upp.

De undersidor han har visar enbart ett CV eller kontaktinformation som är centrerat på sidan. Därför finns där ingen "väg att visa", men där finns en balans och kontaktinformationen har även en viss inramning iform av skuggor. Det har inte CV:et.


### www.fredrikbrolin.se
Fredrik är grafisk designer och webbutvecklare som vill visa upp sina arbeten för att personer ska kunna komma i kontakt med honom.

Hemsidan är väldigt blå. Överst på sidan möts man av en bild med djup som känns alldeles rätt, när man scrollar ner och möts av en ny bild, så känns övergången inte alldeles bra. Kanske handlar det mer om att bilderna tillsammans inte vävs ihop tillräckligt med den övergången, mer än att övergången i sig inte var bra. 

Den övre delen av hemsidan känns djup och snygg, men övergången till den andra bilden får mig att ifrågasätta om sidan verkligen fått en "final touch". Jag tror att Fredrik med sin portfolio kan locka till sig mindre företag och privatpersoner, men kanske inte det stora innovativa företaget.

Där förekommer linjer (line) i designen, som avgränsar horisontellt mellan olika innehåll. Även en tydlig riktning (direction) i vad han vill att vi ska se först, genom att börja med en flashig bild och en kort intrudktion av honom, för att sen visa tre projekt, efter det kommer kontaktuppgifter. 

Fredrik har inga undersidor, men däremot länkar till olika delar av sin startsida.


### www.fridapastak.se
Frida är en UX-intresserad webbdesigner som vill visa upp sina tidigare arbeten för att nya kunder ska få upp ögonen för henne och ta kontakt.

Hemsidan är väldigt ljus. Det nästan sticker i ögonen, men bilden är vacker. Sidans känns innovativ.

Jag tror att Frida lockar till sig både större och mindre företag, eller privatpersoner som både är ute efter något enklare, eller mer innovativt.

Det förekommer både horisontella linjer (line) och riktning (direction) i Fridas design. Man leds nedåt och hon presenterar sin information i en bestämd ordning. Kontrasten vad gäller bakgrund och text drar ner tydligheten. Det är svårt att läsa vad där står emellanåt.

Frida har inga undersidor, men däremot länkar till olika delar av sin startsida.

Analys
-----------------------

### Min portfolio

Jag tycker att sidan känns tydligt avgränsad i vad som är vad. Samtidigt så känns den inte kantig, eftersom kanterna är något rundade, vilket ger en känsla av mjukhet, vilket även förtydligast med val av färg och nyans, det är ingen skrikig färg.

Färgsättningen gynnar väl en personlig sida, en sida av mig. Sen hade jag nog valt en annan färgsättning om jag skulle vilja spegla något mer generellt och professionellt. Så den gynnar absolut den delen som representerar mig som person (exempelvis för en blogg, eller bara en sida om vad jag gjort), men känns färgmässigt lite för personlig för en sida som ska locka till sig kunder. 

Det förekommer linjer (line) i designen, även en övervägd färgsättning (colour). På gallerisidan eller analyssidan exempelvis förekommer även grid och symmetri. Men i övrigt presenteras det likartat och det finns en balans i hur elementen presenteras.

Jag skulle kunna ha en ram (frame) runt mina bilder, så det har jag ordnat. Likaså skulle jag kunnat använt andra kulörer för att mer spegla en portfolio där jag är intresserad av att bli kontaktad för ett jobb, men jag är ändå nöjd med de färgerna jag valt och tycker att de passar bra i det här skolsammanhanget. Jag har lagt in en linje (line) under h1 element. ag har även experimenterat med footern. Den kan absolut göras bättre, och på flera olika sätt. Men det blev så här jag valde att landa i det här försöket. 

Jag har alltså implementerat en ram runt mina bilder, en linje under mina h1 rubriker och textur i min footer. 

### Jämförelse

Alla sidorna använder sig av några designprinciper. Det jag tycker att alla tre sidorna har gemensamt är riktning och balans. Sidorna är balanserade och visar upp vilken riktning de vill att läsaren ska gå. Det förekommer horisontella linjer som avgränsar sidor, på mer eller mindre tydliga sett. Den stora skillnaden som jag tänker på är hur färgerna tillsammans harmoniserar. Om vi bortser från kontrasten vad gäller text och bakgrund för Fridas sida så tycker jag att färgerna balanseras bra. De känns rätt i sammanhanget. Fredriks sida känns enligt min mening, inte lika noggrant övervägt vilka färger som går hand i hand. Olles sida använder visserligen en lugn färg, men ger nästan ett lite intetsägande intryck. Jag tror att alla sidorna speglar oss som personer.  


Referenser
-----------------------

https://www.canva.com/learn/design-elements-principles/

Övrigt
-----------------------

Författare: Anna Nilsson