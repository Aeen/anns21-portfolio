---
Title: 01 Colors
Description: This is our 01 color page.
Template: technology
---

# 01 Colors

Jag kommer utvärdera tre webbplatsers färgval och känslan de signalerar. 
Genom att dokumentera deras färgpalett och typografi, kan jag sen argumentera kring val av färg
kontra den känsla jag tror de vill signalera med tanke på deras färgval.

Urval
-----------------------

Jag valde tre leksaksaffärer som kom upp på den första resultatsidan på google när jag sökte på "leksaksaffär online". Jag tänker att alla tre leksaksbutiker slåss om samma kunder och det kan va intressant att se hur deras färgval och typsnittsval skiljer sig åt, eller påminner om varandra.


Metod
-----------------------

Jag har valt att begränsa mig till max 9 färger per hemsida, för att på så sätt kunna välja ut och fokusera på de färger som är mest använda och relevanta.

#### De verktyg jag använt är: 
Print Screen - Screenshot Extension: är precis som det står. Ett verktyg för att genom ett knapptryck få en printScreen på den hemsida jag har uppe.

ColorZilla: har låtit mig få fram alla färger respektive hemsida valt för sin design.

Adobe color-wheel: har hjälpt mig att analysera deras färgval och se antydan till närmaste färgschema.

Chrome inspect: låter mig inspektera sidan, och har i detta sammanhanget gett mig information om vilka typsnitt som hemsidorna använder sig av.


Resultat
-----------------------

### Lekmer
![PrintScreen på Lekmers startsida](../image/lekmer.png)

#### Färger
<table class="table-palette">
    <tr>
        <td class="color-palette" style="background-color: #1B293C">
        <td class="color-palette" style="background-color: #3A5CA2">
        <td class="color-palette" style="background-color: #8BCFE5">
        <td class="color-palette" style="background-color: #A0DDF7">
        <td class="color-palette" style="background-color: #D99BB9">
        <td class="color-palette" style="background-color: #DA3138">
        <td class="color-palette" style="background-color: #D77043">
        <td class="color-palette" style="background-color: #E8BF45">
        <td class="color-palette" style="background-color: #63B658"> 
    </tr>
</table>

Lekmer använder sig av väldigt många nyanser av blått. Vissa där det är svårt att ens uppfatta skillnaden. Förutom blått så använder Lekmer sig av kompletterande lekfulla, men ändå dova färger som gör hemsidan lite mer lekfull och levande. 

Jag har enbart utgått från färger i headern, logotypen, i boxar, knappar, textrutor, text etc. och inte tagit färger från några bilder och banners.

Lekmers mest använda färg är #1B293C, vilket motsvarar den första färgen till vänster bland färgerna ovan. Den förekommer i headern, på knappar, i bilder och även som textfärg. 

När jag använder mig av Adobes färghjul för att bestämma färgschema, hittar jag inte riktigt ett färgschema som matchar fullt ut. Jag skulle vilja påstå att Lekmer utgår från ett färgschema med nyanser av blått, för att sen komplettera dessa med lekfulla, levande färger, och att de kompletterande färgerna utgår från tyckte och smak. Lekmers sida utgår från blå, och den färg som återfinns på andra sidan färhjulet är gult (om vi pratar accentfärg), det verkar däremot inte va en färg dom satsat på i den mån att den förekommer mer än andra färger för att komplettera blå, utan mer som ett glatt inslag i helheten. Däremot, om vi delar in färghjulet i två halvor, så förekommer både grönt, rött och gult på motsatt sida, eller mer åt det hållet. 

#### Typsnitt
Lekmer har som generell inställning följande typsnitt, i exakt denna följd, till deras löpande text, knapptexter, i sökrutan etc: 
apercu-regular-pro, -apple-system, BlinkMacSystemFont, Segoe UI, Roboto, Helvetica Neue, Arial, sans-serif.

<span style="font-family: Apercu Pro">Apercu pro regular är ett sans-serif, så här ser det ut som löpande text.</span>

Typsnittet som visas för mig är 'apercu-regular-pro', vilket ger ett lugnt intryck och passar bra till ljusa färger. Typsnittet förmedlar en lekfullhet med sina lite rundade former och känns därför inte allt för formellt.

För rubriker har Lekmer valt följande typsnitt, i exakt denna följd: Animated Gothic W90 Heavy, Arial, sans-serif.

<span style="font-family: 'AnimatedGothicW90-Heavy'; font-weight: bold">Animated Gothic W90 Heavy är ett sans-serif, så här ser det ut.</span><br>

Typsnittet som visas för mig är 'Animated Gothic W90 Heavy', vilket är ett brokigt, tjockt och lekfullt typsnitt, som passar perfekt som rubriker i alla sammanhang som har med barn att göra. Verkligen pricken över i:et.  


### Hiko
![PrintScreen på Hikos startsida](../image/hiko.png)

#### Färger
<table class="table-palette">
    <tr>
        <td class="color-palette" style="background-color: #B61B0B">
        <td class="color-palette" style="background-color: #DA0E05">
        <td class="color-palette" style="background-color: #E82800">
        <td class="color-palette" style="background-color: #0E97C4">
        <td class="color-palette" style="background-color: #C9E8F4">
        <td class="color-palette" style="background-color: #E3F3FA">
        <td class="color-palette" style="background-color: #FDF700">
        <td class="color-palette" style="background-color: #258A06">
        <td class="color-palette" style="background-color: #2CA207">
    </tr>
</table>

Hiko har flera nyanser av både rött och blått, eftersom de dels använder sig av en gradient bakgrund för logotypen, med en gul logotype-text, men också en gradient bakgrund med moln för hela sidan. För knappar och bakgrund i menyer är de konsekventa med rött och grönt, en ljusare variant vid första anblick, och vid hover en mörkare nyans. 

Jag har enbart utgått från färger i logotypen, i bakgrunden, knappar etc. och inte tagit färger från några bilder och banners.

Jag använder mig av Adobes färghjul för att bestämma färgschema, och om jag fokuserar på den gula färgen i logotypen, den röda färgen i menyn, och den blå färgen för bakgrunden, så påminner det om ett triadiskt färgschema. Den gröna färgen (accentfärg) är komplementär till den röda, vilket kan förklara att de valt just grönt för knappar, som harmoniserar tillsammans med den röda pristexten. Grön och blå framhävs dessutom tillsammans, och förekommer i ett triadiskt färgschema, men den tredje färgen som i detta fallet hade varit brunt, framkommer inte på sidan. Därför tror jag att de inte utgått från ett färgschema utan valt färger på måfå, och efter att de bestämt sig för en röd meny, har dom tagit en annan nyans för hover, och samma för de gröna knapparna, och sen kompletterat detta med en gradient blå molnbakgrund.

#### Typsnitt

Hiko har som generell inställning följande typsnitt för alla deras texter, i exakt denna följd: Lato, Verdana, Geneva, Tahoma, sans-serif. Den används alltså både i löpande text, på knappar, i textrutor och som rubriker.

<span style="font-family: Lato; font-weight: bold">Lato som rubrik</span><br>
<span style="font-family: Lato">Lato är ett sans-serif, så här ser det ut som löpande text under Lato som rubrik.</span>

Typsnittet som visas för mig är 'Lato', vilket är ett litet, elegant och lättläst typsnitt, som visserligen fyller sin funktion. Att kunden kan läsa vad det står, men jag hade önskat ett lite lekfullare typsnitt. Typsnittet känns mer som "Hej, kom och läs denna informationstext som handlar om [...], snarare än "Hej, den här leksaken vill din femåriga dotter gärna ha av jultomten i år", och hade passat bra i ett annat sammanhang. Jag hade önskat att de åtminstone hade valt ett annat typsnitt för sina rubriker, som hade känts lite mer levande och lekfullt. 


### LekAkademin
![PrintScreen på LekAkademin startsida](../image/lekakademin.png)

#### Färger
<table class="table-palette">
    <tr>
        <td class="color-palette" style="background-color: #5A5A5A">
        <td class="color-palette" style="background-color: #C15251">
        <td class="color-palette" style="background-color: #E07A78">
        <td class="color-palette" style="background-color: #26513D">
        <td class="color-palette" style="background-color: #317E5A">
        <td class="color-palette" style="background-color: #F6C200">
        <td class="color-palette" style="background-color: #F7C042">
        <td class="color-palette" style="background-color: #4AB1BC">
        <td class="color-palette" style="background-color: #C0D6D8">
    </tr>
</table>

LekAkademin använder sig av väldigt många nyanser av både blått och grönt, som harmoniserar på ett väldigt behagligt vis. Färgerna är dova, men inte trista, och kompletteras med nyanser av rödrosa, gult och av grått, som tillsammans knyter ihop 'säcken' på ett lekfullt sätt. 

Jag har enbart utgått från färger i logotypen, headern, på knappar, i figurer, menyn etc. och inte tagit färger från banners.

När jag använder mig av Adobes färghjul för att bestämma färgschema, utgår jag från både den gröna och den blå färgen, då jag anser att båda färgerna är de som framträder mest i olika element på sidan. Ur det synsättet skulle det kunna vara ett analogt färgschema, eftersom färgerna ligger väldigt nära varandra i färgcirkeln och skapar ett enhetligt intryck.

Utöver dessa två basfärger, använder sig LekAkademin sig av grått, gul och rödrosa. Den rödrosa skulle kunna ses som en komplementfärg (enligt adobes färghjul där två färger ligger nära varandra och den tredje längre ifrån) till det gröna och blå. Man skulle också kunna se det som att den rödrosa är komplementär (accentfärg) till den gröna, och att den gula är komplementär (accentfärg) till den gröna. Jag tror däremot inte att LekAkademin haft någon avsiktlig tanke vad gäller färgschema, utan att de försökt få med många lekiga färger, och sen sett till att de håller samma mättnad. 

#### Typsnitt
LekAkademin använder sig av tre olika typsnittskombinationer på sina sida. Det finns ingen uppdelning i att rubriker har en typ, löpande text en annan, och menyn en tredje. 

LekAkademin använder Open Sans, Helvetica Neue, Helvetica, Arial, sans-serif, i exakt den ordningen i sökrutan och för någon knapp.

<span style="font-family: 'open sans'">Open Sans är ett sans-serif, så här ser det ut.</span>

'Open Sans' är det typsnittet som visas för mig, och jag tycker att det är ett väldigt trevligt typsnitt som gör sig bäst i rubriker, men det ser absolut trevligt ut både i sökrutan och för den knappen där de använder typsnittet. Det passar i den kontexten med de färgerna. 

LekAkademin använder Helvetica, Arial, i exakt den ordningen i sitt body-element, och den förekommer dels högst upp på sidan i informationstexten, men även längre ner på sidan i korta informativa texter som "Om du ångrar dit köp", "Ring [...]", samt både som rubrik och i löpande text längre ner på sidan där det står informativ text om pedagogiska leksaker och som p-element i footern. 

<span style="font-family: AG_Helvetica">Helvetica: ett sans-serif.</span>

'Helvetica' är det typsnittet som visas för mig, och är ett trevligt och säkert kort som gör sig bra i de allra flesta sammanhang. Inga skarpa kanter, men ändå tydliga konturer som gör det lättläst på ett lite mer avslappnat vis. Jag tycker att typsnittet passar bra i informativa texter, i footern och liknande, men skulle framhävas bättre tillsammans med ett annat typsnitt som rubrik.

LekAkademin använder Fresca, sans-serif, i exakt den ordningen för text i menyer, i knappar, för rubriker generellt, i produkttexter och som rubrik i footern, i inputrutor för namn och e-post etc. 

<span style="font-family: Fresca; font-weight: bold">FRESCA SOM RUBRIK MED VERSALER.</span><br>
<span style="font-family: Fresca; font-weight: bold">Fresca som rubrik, menytext etc.</span><br>
<span style="font-family: Fresca">Fresca är ett sans-serif, så här ser det ut som löpande text.</span>

'Fresca' är det typsnitt som visas för mig, och jag tycker att versaler framhävs mycket bättre än gemener för detta typsnitt. Där Fresca används som rubrik med versaler, är det ett väldigt snyggt typsnitt, som passar in i sammanhanget både med färg och form. Däremot tycker jag inte att typsnittet är lika tilltalande som gemener, där det känns spretigt. Typsnittet känns inte helt rätt för längre texter, och inte riktigt överlag för den här sidan på det sättet som det används på. 

Jag har inte tagit med den fjärde typsnittsvarianten som enbart finns i den sektionen som visar upp deras betyg från Truspilot, då jag tolkar det som att den är inbyggd, och inte "tillhör" sidan som sådan.


Analys
-----------------------

### Lekmer
Jag tror att Lekmer vill uppnå en lugn sida som ändå speglar lekfullhet och som känns levande. Färgerna harmonerar med varandra, känns lagom skarpa och har lekfulla kulörer som speglar den målgrupp dom riktar sig emot. Barn, och deras föräldrar. Jag tycker att färgerna känns helt rätt för deras ändamål, och valda typsnitt förstärker känslan ytterligare. Lekmer använder sig främst av en blå nyans som berättar att vintern och julen är på väg, och man blir sugen att titta efter julklappar och krypa ner under en filt i soffan med en kopp kaffe, eller varm choklad om barnen får bestämma. 

### Hiko
Typsnitt och färgval förmedlar inte den känsla jag tror att de vill förmedla till barn och barnfamiljer, utan i sammanhanget får jag mer känslan av att det inte läggs resurser på hemsidan. Färgen i sig ser jag inte något problematiskt med, men nyanserna av dom hade kunnat harmonisera bättre. Den blå bakgrunden med moln däremot, känns fräsch i sammanhanget och ger ett lyft. Ett annat typsnitt hade kunnat försköna sidan och kanske t.o.m. dolt att färgerna inte harmoniserar helt och hållet. Den röda färgen i sammanhanget får mig att tänka på extrapriser, och den stress det för med sig under mellandagsrean när människor fightas om den sista produkten på hyllan och jag håller med hemma i värmen och spelar spel med barnen istället. Den ger mig alltså inte det lugn, och den harmoniska känslan som gör att jag känner att jag har tid på mig att titta vad som finns. Färgerna är visserligen lekfulla, men väldigt klara och ger en stickande känsla i ögonen.

### LekAkademin
LekAkademin börjar bra med snygga färger som harmoniserar med varandra. Det är många nyanser av blått och grönt som samsas på ett trevligt vis, och kompletteras med lite upplyftande färger på sina ställen. Val av typsnitt på vissa ställen drar däremot ner den känsla jag tror de vill uppnå. Det typsnitt de använder mest i rubriker, på knappar och text, gör sig inte alls i sammanhanget, förutom på ett ställe där det används som versaler, där det verkligen är pricken över i:et. Färgerna speglar lugn, och även ljusa blå färgen de har valt som bakgrundsfärg istället för vit, låter ögonen vila även om sidan är ljus. Den svarta texten känns lite stickande i ögonen, och en väldigt mörkgrå eller mörkblå färg tror jag skulle harmonisera bättre


Referenser
-----------------------

https://dbwebb.se/guide/design-med-html5-och-css3/farg

Övrigt
-----------------------

Författare: Anna Nilsson